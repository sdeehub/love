---
layout: post
title: "(อยาก)ออกไป"
date: 2020-07-31 T07:57:29+07:00
tags:
  - คิดถึงกันทั้งวัน
description: "เช้านี้อยากให้เหมือนกับเช้าที่ เรา ..."
comments: true
---
เช้านี้ดูเหนื่อย ๆ คงจะเพราะขาดอะไรไป? นั่นสิ ว่าแต่ยังจะขาดอะไรไป? กาแฟในตอนเช้า ... หมายถึงดื่ม หรือ กลิ่น หรือทั้ง 2 อย่าง หรือยังขาดอะไรอีกบ้าง? ใช่คุณหรือเปล่าที่จริง ๆ แล้วขาด และหาย ไป? อาจจะใช่ หรือไม่ใช่ แต่เรื่องที่ยากกว่าการจะหาคำตอบว่าอะไรที่ขาดหายไป น่าจะเป็นการตอบคำถามว่าแล้วเราจะทำยังไงกันต่อไป - ค้างคา ร้างลา กลับมา จากกัน ตลอดไป หรือเอายังไงกันดี

*กาแฟในตอนเช้า* อาจจะไม่ใช่แค่นั้นถ้าจะถามตามมาว่า กาแฟที่ไหน ยังไง ... ตอนเช้ากับตลาดเช้า ในเมืองเงียบที่ไกลออกไป ตกลงอยากได้คาเฟอีน หรืออยากเป็นแค่คนแปลกหน้า ที่เดินทางมาไกล? ก็แค่ผ่านมาได้กลิ่นของกาแฟ หรือได้กลิ่นของใบยาปนมา ในตอนเช้าแบบนั้น - ตกลงว่าขาดอะไรไป

*ความฝันที่ตามเล่นงาน* ออกไปทำตามฝัน ในตอนเช้าแบบนั้น แต่ความจริงกลับไม่เคยพอ เช้านี้จริงกับฝัน ห่างกันไกล เหมือนในเช้านั้นที่ตื่นขึ้นมาหลังจากหนีเที่ยวออกจากบ้านมาไกล? ไม่ใช่เพราะตื่นมาเช้ามากเกินไป แต่เพราะตื่นมาแล้วเจออะไร หรือเพราะตื่นมาแล้วไม่เจอใคร หรือตื่นมาเพราะตารางเวลาที่ตั้งไว้ ต้องการบังคับตัว บังคับใจ หรืออยากจะถอยกลับไป

*ตามหาฝันดี* แล้วทิ้งความจริงที่ไม่ดีไว้ เพื่ออะไร? วุ่นวาย สับสน ... จริง ๆ ก็แค่อยากจะหลบไป หายไปสักพัก หลบไปพักที่ไกล ๆ ที่ไหนก็ได้สักพัก คือก็ได้ไป คือก็หายไปไกลและนาน แต่หายไปแล้วไม่ใช่ตลอดกาล แล้วจะได้อะไร? - หนีออกไปตามหาความฝัน แล้วสร้างร่องรอยความจริงที่ทิ้งฝันร้ายไว้ให้ใครต่อใคร?

*เวลาผ่านไป* ฝันดี ฝันร้าย ยังตามมาอยู่ตรงนั้น หลับตาฝัน ลืมตาตื่น สลืมสลือ นอนไม่เต็มตื่น ใช้ชีวิตอย่างไม่เต็มใจ ความสดชื่นหายไปกับชีวิตในวัยหนุ่ม-สาว หรือพวกเราไม่ได้ต้องการเรื่องพวกนี้ ตั้งหน้าตั้งตาทำงาน ปากบ่นแต่ก็ทำงาน ทำงานให้มาก ทำเงินให้เยอะ เมื่อเวลาผ่านไปจะได้ไม่ต้องมาเสียใจ

ก็แค่อยากออกไปบ้างในบางวัน ก็แค่อยากทำอะไรก็ให้ทำ แล้ววันที่ไม่อยากทำอะไร จะให้เราทำอะไร แล้ววันที่ไม่อยากทำงาน ไม่อยากคิดถึง ไม่อยากกลับบ้าน วันที่อะไรก็ไม่ใช่ เหล้า เพลง ความนุ่มนวล เร่าร้อน กลิ่นน้ำหอม อาหารอร่อย เพื่อนคุย คนแปลกหน้า วิวแปลกตา ทั้งหมดหรืออะไร ๆ ก็ไม่ได้ช่วยอะไร

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/3jGkpMFOAAI" frameborder="0" allow="autoplay; encrypted-media" allowfullscreen>
</iframe>
</div>
<br />

น่าจะนี้ถ้าวันนี้ไม่ออกไป เพื่อวันพรุ่งนี้ จะได้ไม่ต้องฝันดี หรือร้าย <i class="fa fa-heart" style="color:#C38FD6"></i> ในแบบเดิม ๆ
