---
layout: post
title: "กับที่ตรงนั้น ทุกวันสบายดี"
date: 2018-12-16 07:55:02 +0700
tags:
description: เช้านี้ถ้าพอมีเวลาให้คิดถึงกัน
comments: true
---
ภาคใต้ เราเรียกว่าปักษ์ใต้ ตื่นเช้ามาเราเดินออกไปหากาแฟและปาท่องโก๋ในตลาดข้างๆ ที่พัก เมื่อืนฝนตกท่าจะหนักอยู่ อากาศเช้านี้เลยกำลังสบายๆ ภาคใต้มีแค่ร้อนกับฝน ช่วงนี้มีฝน ไม่ถึงกับเป็นมรสุม ฝนไม่ได้แรงมากแค่ทำให้อากาศหายร้อน ต้นไม้เขียวสดชื่น ตอนกลางคืนนอนฟังฝนหลับไปแบบนี้เป็นการนอนที่ดีที่สุด ตื่นเช้ามาฝนหายไปแล้วแต่ฟ้ายังพอครื้มๆ อากาศกำลังสบายอย่างที่บอกไป ผู้คนรู้สึกดีมีรอยยิ้มให้เป็นความประทับใจไว้แก่กันและกัน

เมื่อคืนเราหลบฝนได้ทันเข้าที่พักกันซะก่อน เช้านี้จิบกาแฟร้อนๆ กับปาท่องโก๋ แล้วก็ขนมครกจิ้มน้ำตาล แล้วก็ข้าวยำบูดูไข่ต้ม แล้วก็ขนมเหนียว แล้วก็ต้องอิ่มก่อนล่ะ เดี๋ยวท้องจะแตก ไว้มื้อเที่ยงค่อยเป็นข้างแกงใต้ หรือว่าจะขนมจีนแกงไก่ใต้ หรือว่าโรตีแกงเนื้อร้านอาหารมุสลิมใต้ดีนะ? มาอยู่ใ้อะไรก็ใต้ ใต้ ใต้ ต้นไม้เขียวครื้มอย่างที่บอกไป วันนี้ตั้งใจจะออกไปดูทะะเล

ชอบทะเล ชอบกลิ่นของทะเล ชอบชีวิตชาวเล ชอบดูผู้คนเวลามเล่นทะเล ชอบลมทะเล ชอบสีของท้องฟ้าและปุยเมฆในทะเล ใช่! ถึงจะเป็นท้องฟ้าเดียวกันของเรา แต่เมฆในทะเลมีอะไรบางอย่าง อาจจะเพราะเมฆในทะเลได้มองลงมาเห็นคลื่น เห็นปลา เห็นเรือ และเห็นทะเล แน่ๆ เลย ต้องเป็นแบบนั้นแน่ๆ เลย ก็เพราะแบบนี้เมฆในทะเลก็เลยยิ้มหวานสดชื่นไปอีกแบบ ลมทะเลพาคลื่นเข้ามาหาฝั่ง คลื่นม้วนเข้ามาเป็นฟองนุ่มๆ เพื่อบอกรักหาดทรายเบาๆ

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/OtB5-d1BfdE" frameborder="0" allow="autoplay; encrypted-media" allowfullscreen>
</iframe>
</div>
<br />บอกรักกันทุกวัน ทุกคืน ทุกเวลา แถมมีปูลมตัวเล็กๆ คอยโผล่ขึ้นมาบอกว่า <i class="fa fa-heart" style="color:#C38FD6"></i> "I do!"
