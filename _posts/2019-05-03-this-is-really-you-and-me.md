---
layout: post
title: "อาจจะใช่จริงๆ"
date: 2019-05-02 16:55:52 +0700
tags:
  - ในการเดินทาง
description: "ใช่! อาจจะใช่จริงๆ เพราะเวลาที่เราหันมา แล้วคุณก็หลบตา แต่ว่ามันยังมีสักนิดที่เราเห็นแว่บของแววตาและรอยยิ้มในนั้น ... ด้วยกัน"
comments: true
---
เมืองเล็กๆ ที่พวกเราหยุดพักในการเดินทางไกลๆ มักจะเป็นอะไรแบบนี้เสมอๆ คือดูมีมนต์เสน่ห์อะไรสักอย่าง คือเราไม่ได้ตั้งใจจะผ่านมา แต่พอเราหยุดพักเราก็รู้ว่าที่นี่ดึงดูดเราไว้ พวกเรายังไม่อยากและยังไม่พร้อมที่จะจากไป แค่พักสักเดี๋ยว ... คือก็หายเหนื่อยแล้วไง แต่ว่า ไม่รู้สินะ หลายๆ อย่าง หลายๆ องค์ประกอบ ก็ยังคงรั้งพวกเราไว้ - ทำไมจะไม่อ้อยอิ่งกันสักหน่อยล่ะ เอนหลัง นั่งสบายๆ ยิ้มให้กับผู้คนที่มีไม่มากมาย ยิ้มให้กับเด็กๆ ที่นั่งขายของอยู่ข้างๆ ทาง

วันๆ จะขายได้สักเท่าไหร่กันนะ? - แต่ใครจะสนใจตอบกันจริงๆ ซะที่ไหนล่ะ เพราะชีวิตที่นี่ง่ายเกินกว่านั้น เด็กๆ ที่นั่งขายของ ก็ให้อารมณ์ประมาณออกมานั่งเล่นกัน มีพวกเราเป็นคนแปลกหน้า ผ่านไป-ผ่านมาพร้อมกับรอยยิ้มหวานๆ อาจจะใช่แบบนี้ล่ะ ความสบายหลังจากที่พวกเราได้ผ่านอะไรหนักๆ กันมา ... รอยยิ้ม และ ดอกไม้

รอยยิ้ม และ ดอกไม้ ในเมืองระหว่างทาง ... ชื่อเมืองอะไรนะ? แต่ก็นั่นล่ะพวกเราคงไม่มีวันจำได้ แต่ก็นั่นล่ะคือทั้งหมดนั่น ก็ความรู้สึกที่พวกเราก็ไม่เคยลืมได้เช่นกัน

> I like to feel his eyes on me when I look away. ~ Celine - Before Sunrise (1995)

ยังจำได้มั๊ย? คงเพราะแบบนี้ล่ะที่คุณเคยบอกว่าอยากเจอกันอีกสักครั้ง - เวลาที่พวกเรานั่งรถกันไปไกลๆ ไม่มีใครพูดอะไร ก็คงเพราะความเหนื่อย ความเบื่อ ความเซ็ง หรือจะอะไรก็แล้วแต่ เพียงแต่ก็ไม่มีใครได้พูดอะไร ... เมื่อไหร่จะถึงสักทีนะ ... แต่วันนี้มีคนช่วยบ่น ช่วยพูด ช่วยถาม ช่วยทำให้การเดินทางเป็นอะไรที่แตกต่างไปแล้วนะ

ก็คงจะเพราะแบบนี้ที่เวลาไปไหน ทำไมต้องใช้รถคันใหญ่ๆ ไม่ใช่เพราะจะได้ไปกันหลายๆ คนนะ เพราะมีแต่คนตัวเล็กๆ ที่ข้าวของมากมายต่างหากล่ะ ... ที่พูดถึงนี่คือเรื่องที่ทำให้พวกเรายิ้มออกนะ เพราะถ้าป่านนี้แล้วพวกเรายังเดินทางกันแค่ 2 คน ถึงจะไปไกลแค่ไหน ก็แค่ 2 คน แล้วถึงระหว่างทางจะมีเมืองเล็กๆ ที่มีเสน่ห์ดึงดูดเราไว้แค่ไหน - นั่นก็แค่ 2 คน ว่ามั๊ย? แบบนั้นก็อาจจะใช่ ... แต่แบบที่ใช่จริงๆ น่ะ

บางทีเด็กๆ ก็ต้องการลงจากรถออกไปวิ่งเล่นบ้าง อะไรบ้าง แวะพักล้างหน้าล้างตาบ้าง ห้องน้ำของพวกเด็กๆ ก็เท่าไหร่ เพราะส่วนใหญ่จะเป็นการหยุดลงไปเทกระโถนซะมากกว่านะ - เมืองเล็กๆ ที่พวกเราหยุดพักในการเดินทางไกลๆ มักจะเป็นอะไรแบบนี้เสมอๆ คือดูมีมนต์เสน่ห์อะไรสักอย่าง แล้วตอนนี้ก็มีจักรยานให้ขี่เล่นกันด้วย

<div style="position:relative;width:100%;height:0;padding-bottom:56.25%;">
<iframe style="width:100%;height:100%;position:absolute;top:0;left:0;" src="https://www.youtube.com/embed/651E4R9RjAs" frameborder="0" allow="autoplay; encrypted-media" allowfullscreen>
</iframe>
</div>
<br />
อาจจะใช่จริงๆ <i class="fa fa-heart" style="color:#C38FD6"></i> ไม่งั้นพวกเราคงไม่มาไกลกันซะขนาดนี้
